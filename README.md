# Пројеткни задатак - "Chat" апликација

## Поставка задатка
### Предмет: Дистрибуиране мреже и системи/Одабрана поглавља из пројектовања пословних апликација
Потребно је унапредити апликацију за chat са вежби на следећи начин:
Корисници могу да шаљу приватне поруке другим корисницима. Све поруке се прослеђују преко
сокет сервера. Такође, треба омогућити функционалност где ће корисници моћи да шаљу multicast
поруке, тј. исту поруку селектованој групи корисника. Иначе, све поруке се чувају на серверу.
Затим, корисници могу креирати Chat собе преко RPC позива и исто тако позвати друге кориснике
да се прикључе у собе. Ако се неки корисник накнадно конектује на Chat сервер, може добити на
захтев листу свих Chat соба преко RPC позива. Након тога, корисник може да се прикључи на једну
или више chat соба преко RPC позива, при чему добија као одговор последњих 10 порука из те
собе.
Ако корисник жели још порука, може да пошаље захтев опет преко RPC позива. Додатне
функционалности омогућавају кориснику да уради Reply на поруку као у популарним chat
апликацијама, тако да ће се навести извод из те поруке на коју се одговара. Ако корисник жели да
промени своју поруку коју је већ послао, на подесан начин одређује која је то порука. То може бити
рецимо навођењем редног броја поруке и референце корисника или собе, нпр. Ed #10 @username
или @chat_room, или десним кликом ако се користи графички ГУИ. Затим едитује поруку и потом
шаље, а остали корисници добијају промену и поред поруке пише напомена Ed/Edit/Edited.
Кориснички интерфејс се може реализовати у конзоли или коришћењем ГУИ
библиотеке/frameworks за десктоп или веб апликације, рецимо JavaFX или ReactJS (у том случају
се добијају наградни поени). Може се користити било који framework.
Ако је у питању интерфејс у конзоли, очекује се да студенти сами реше начин како да се задају
наведене команде.
